## Scrumban-menetelmän käyttö ketterässä ohjelmistokehityksessä

Kalle Ilveksen tutkielmassa esitellään ensin ketterien menetelmien käytännöt, sekä syyt ketterien menetelmien syntymiseen. Tutkielmassa keskitytään kolmeen
ketterän kehityksen menetelmään, eli Scrumiin, Kanbaniin, sekä näitä yhdistelemällä syntyneeseen Scrumbaniin. Tutkielmassa tarkastellaan kuinka menetelmät
ovat muodostuneet, ja vertaillaan menetelmien yhtäläisyyksiä sekä eroja.

Tutkielman mukaan Kanban antaa liikaa vapauksia sovelluskehittäjille, Scrumissa usein ongelmaksi taas muodostuu nopeasti vaihtuvien vaatimuksien, sekä
lyhyiden iteraatioiden noudattamisen yhtälöstä. Scrumia, sekä Kanbania yhdistää se, että kumpaakaan ei ole tarkoitus seurata orjallisesti, vaan
tarkoitus molemmissa on tarpeen tullen muokata menetelmää omien tarpeiden mukaiseksi. Jos käytetty menetelmä ei seuraa tarkasti niin Scrumia tai Kanbania,
vaan lainaa hieman molempia - käytetään tällöin menetelmästä nimitystä Scrumban.

Scrumban kyseenalaistaa Scrumissa käytettävät aikarajoitetut iteraatiot silloin, kun prosessit ovat arvaamattomia, sekä nopeasti muuttuvia. Scrumbanin
pääasiallisena kehittäjänä pidetyn Corey Ludaksen mukaan myös osa Scrumissa käytettävistä aika-arvioista työn suhteen ovat turhia. Scrumban hyödyntää
Scrumin mukaisesti usein järjestettäviä, ja ajallisesti kompakteja tapaamisia, esimerkiksi arviointitapaamiset, retrospektiivi, sekä Daily Scrum.
